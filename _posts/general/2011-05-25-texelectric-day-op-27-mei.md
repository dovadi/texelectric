--- 
title: Texelectric Day op 27 mei
layout: post
category: general
---

Op vrijdag 27 mei organiseert Urgenda de eerste elektrische autodag op het eiland Texel. Het eiland heeft een schoon & CO2 vrij Texel ten doel gesteld voor 2020. Het overgaan op elektrisch rijden is een van de manieren waarop Texel deze doelstellingen wil behalen. De Texelelectric Day is een dag waarop de bewoners alvast kunnen wennen aan de toekomst, want het elektrische vervoer is niet meer te stoppen nu ook grote autofabrikanten als BMW, Nissan, Opel, Volvo en Peugeot met hun eigen modellen op de markt komen.

<center><a href="http://urgenda.nl/documents/urgenda_texelectric_v4.pdf" target='_blank' title="Texelectric Day op 27 mei"><img width= '500' src='/images/flyer_texelectric.png'/></a></center>

Op 27 mei is er tussen 9.30 uur en 16.00 uur een speciale elektrische taxicentrale ‘De Greencab Texel’ die mensen op Texel gratis kan halen en brengen. Reserveer via texelectric@tbo-texel.nl of via 0222-312000. Daarnaast zijn er ook speciale verkeersregelaars die iedereen aanmoedigen om uit die ‘gewone’ auto te stappen. Ook zal er op de veerboot uitleg gegeven worden over elektrisch vervoer en mobiliteit.

De dag wordt om 16.00 uur afgesloten met een Texelectric Party op het Gemeentehuis (Emmalaan 15 in Den Burg) waarbij een laadpaal wordt onthuld en er de mogelijkheid is om proefritjes te maken. Iedereen is welkom!
We zijn nog op zoek naar enthousiaste vrijwilligers! Vind jij het leuk om op 27 mei op Texel in een elektrische auto te rijden of om elektrisch vervoer te promoten? Stuur een mail naar annelies.bol@urgenda.nl


Zie ook de [flyer Texelectric Day](http://urgenda.nl/documents/urgenda_texelectric_v4.pdf) en [Urgenda](http://www.urgenda.nl).

De [Energiebespaarbeurs](http://www.texelenergie.nl/bespaarstrijd) vindt tevens plaats op 27 en 28 mei, met op vrijdagavond de uitkomsten van de energiebespaarstrijd.